شرکت گستره نگار
شرکت گستره نگار در سال ۱۳۷۲ تاسیس شده است و از اولین شرکت های نرم افزاری ایران است. زمینه اصلی فعالیت گستره‌نگار تولید و ارائه‌ی نرم‌افزارهای کاربردی است و اینک با گذشت چند دهه توانسته است سابقه‌ درخشانی در این زمینه کسب کند.
راهبرد اصلی ما بکارگیری خلاقیت‌های فردی در چارچوب کار گروهی و در جهت توسعه راه‌حل‌های هوشمندانه و بدیع است. از این رو همواره نوآوری و خلاقیت از نکات کلیدی و مثبت این شرکت بوده است که آن را در ادامه راه یاری داده است.
زمینه‌ی تخصصی فعالیت شرکت گستره نگار در چند سال اخیر بهره‌گیری از این نوآوری‌ها در ارائه‌ی راه‌کارهای بومی در خصوص نرم‌افزارهای معتبر بین‌المللی بوده است. این مورد به خصوص در زمینه‌ی نرم‌افزارهای مرتبط با کنترل و مدیریت پروژه چشمگیرتر بوده است. به ترتیبی که امروزه این شرکت معتبرترین ارائه دهنده‌ی محصولات فارسی کنترل و مدیریت پروژه محسوب می‌شود و محصولات آن در اغلب موسساتی که در این زمینه فعال هستند مورد استفاده قرار می‌گیرد.

چشم انداز
شرکت گستره نگار در چشم‌انداز آرمانی خود، شرکتی معتبر در زمینه ارائه ابزارهای نرم‌افزاری فارسی و انتخاب نخست شرکت‌های نرم‌افزاری جهانی برای شراکت در توسعه راهکارهای مشترک در منطقه و همچنین انتخاب نخست مشتریان در استفاده از راهکارهای نرم‌افزاری رایج و معتبر جهانی است.

ماموریت شرکت
ماموریت اصلی شرکت گستره نگار ارائه‌ی راه‌کارهای بومی برای نرم‌افزارهای معتبر جهانی است. اعتقاد ما بر آنست که در بسیاری مواقع استفاده از نرم‌افزارهایی که در سطح جهانی مورد استفاده قرار می‌گیرند، در مقایسه با توسعه‌ی نرم‌افزارهای جدید می‌تواند راهکاری بسیار با صرفه باشد. آنچه می‌تواند این ایده را عملی سازد وجود راه‌کارهای بومی و امکانات لازم کاربر ایرانی و همچنین ارائه‌ی خدمات مناسب می‌باشد.
ماموریت شرکت گستره‌نگار با بومی سازی نرم‌افزارهای به‌روز و معتبر جهانی و از طریق ارائه خدمات مشاوره، آموزش و پیاده‌سازی آنها، به سازمان‌ها و کاربران فارسی زبان در تمامی نقاط جهان کمک می‌کند تا کارآیی و اثربخشی خود را بهبود و ارتقاء دهند.

برای این منظور ما به طور مرتب فناوری‌های اطلاعاتی و نرم‌افزارهای به‌روز و معتبر جهانی را بررسی نموده و با انتقال دانش آن به فضای کسب‌وکار فارسی زبانان، آنها را در انتخاب راهکار بهینه و موثر یاری می‌کند.

سابقه طولانی و تجارب متعدد سبب شده است تا شرکت گستره نگار مجموعه کاملی از راهکارهای مبتنی بر فناوری اطلاعات را جهت حل چالش‌های سازمانی در اختیار مشتریان خود قرار دهد.

ما در گستره نگار بر این باور هستیم که:
زبان فارسی یک پدیده ارزشمند و غنی است و کمک به حفظ و ارتقاء این زبان در فضای فناوری اطلاعات، در واقع کمک به زبان فارسی و ملیت ایرانی است.

خلاقیت و نوآوری در صنعتی که ما مشغول به فعالیت در آن هستیم، جزء جدایی ناپذیر موفقیت و رشد قلمداد می‌شود، لذا ما برای موفقیت و رشد و توسعه پایدار برای خلاقیت‌ها و نوآوری‌های کارکنان ارزش بیش از اندازه‌ای قائل هستیم و تمام تلاش خود را می‌کنیم تا محیطی را فراهم نماییم که سبب بروز خلاقیت و نوآوری در شرکت شود.

تمامی تلاش‌ها و فعالیت‌های ما در شرکت گستره نگار معطوف به کسب و جلب رضایت مشتریانمان است و باور داریم که مشتری راضی تر، یعنی بازار مطمئن‌تر، موفقیت افزون‌تر و پایداری و بقاء شرکت.

صداقت با خود و با مشتری سبب ایجاد روابط کاری بلندمدت می‌شود.

حرفه‌ای‌گری و پای‌بندی به اخلاق حرفه‌ای در شرکت ما یک ارزش تلقی می‌شود.

حرمت گذاشتن به مشتری، نیازها و نظرات وی یکی از ارزش‌های اساسی شرکت ماست.

انضباط کاری و خوش قولی از ارزش ویژه‌ای در شرکت ما برخوردار است و تمامی کارکنان ما دارای چنین ویژگی‌هایی هستند.